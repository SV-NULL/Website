---
title: "Open sollicitatie stageplaats"
company: "ChipSoft"
type: "bijbaan" # bijbaan | stage | full-time
logo: "/images/partners/chipsoft.png"
applyUrl: "https://www.chipsoft.com/nl-nl/werken-bij/solliciteren/?vacancyId=140"
---

Op zoek naar een stage waar jouw werk direct bijdraagt aan echte zorgoplossingen?

Ben jij enthousiast over programmeren? Werk je thuis al aan eigen projecten of vind je het leuk om nieuwe technologieën uit te proberen? Dan hebben wij een plek voor jou!

Voor onze vestigingen in Heerenveen, Hoogeveen, en Amsterdam zoeken we gemotiveerde stagiairs met een passie voor technologie.

## Waarom stage lopen bij ChipSoft?

- Je werkt op een locatie met veel technische expertise, coaching van ervaren ontwikkelaars, en 15+ jaar ervaring in het begeleiden van stages
- Je krijgt de kans om met ervaren ontwikkelaars samen te werken aan oplossingen die ertoe doen
- Je kunt je verdiepen in onderwerpen zoals softwareontwikkeling, algoritmes, data-analyse en technische modellering
- Er is veel ruimte voor eigen initiatief en technische creativiteit
- Mogelijkheid tot doorstroom naar een baan als werkstudent

## Voorbeelden van uitgevoerde opdrachten

### HiX CoPilot

Een stagiair heeft voor ons een CoPilot-functie in HiX ontwikkeld op basis van het MCP framework; dit is open source framework ontwikkeld door Anthropic, en beschrijft hoe je een server en client schrijft die gebruik kan maken van AI agents. De stagiair heeft een implementatie van het MCP framework geschreven, inclusief een chatinterface voor artsen. Artsen kunnen daarmee eenvoudig allerlei informatie het het medisch dossier bevragen. Er zijn 2 agents ontwikkeld om medicatiegegevens en onderzoeksuitslagen op te vragen. Het eindresultaat is dat artsen met simpele vragen snel inzicht kunnen krijgen in het dossier van de patiënt.

### Interactief diagramcomponent in Blazor

Voor het vormgeven van verschillende processen in de zorg ontwikkelde een van onze stagiairs een interactief diagramcomponent in Blazor. Hiermee kunnen onder andere het verloop van een brief of een door de arts besteld radiodiagnostisch onderzoek eenvoudig worden gemodelleerd. De stagiair onderzocht bestaande oplossingen, dacht mee over de architectuur en bouwde een proof-of-concept waarmee zorgprocessen getoond, gemaakt en aangepast kunnen worden. Het resultaat is een gebruiksvriendelijke en snelle tool die onze klanten en consultants ondersteunt bij hun werkprocessen.

### Medicatievoorraad op de verpleegafdeling

Deze stageopdracht leverde een model op dat ziekenhuizen helpt om de medicatievoorraad per verpleegafdeling te optimaliseren. Op basis van toedieningsdata adviseert het model welke medicijnen op voorraad moeten zijn en hoeveel. Dit leidt tot minder verspilling, betere beschikbaarheid en efficiënter voorraadbeheer.

## Gebruikte technieken

- C#
- Blazor
- Git
- SQL

## Wij zoeken

Studenten Informatica / Toegepaste Wiskunde / Data Science

## Wij bieden

- Een riante vergoeding met uitzicht op een baan als werkstudent
- Een uitgebreide kennismaking met de meest uiteenlopende methodes en ontwikkeltools binnen de zorg-ICT en onze programmeer- en dataomgeving

## Wil jij deze uitdaging aangaan?

Stuur je motivatie en/of ideeën dan naar werken@chipsoft.nl.

Heb je zelf een leuker of beter stage idee? Neem gerust contact op!
